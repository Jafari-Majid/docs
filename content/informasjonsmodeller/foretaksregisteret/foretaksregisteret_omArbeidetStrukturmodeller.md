---
title: Om arbeidet med strukturmodeller
description: Om arbeidet med strukturmodeller
weight: 20
---
### Hva er en strukturmodell?
Strukturmodellen beskriver detaljert hvilken informasjon som inngår i et forretningsdomene som f.eks. Person og Adresse. I modellen struktureres informasjonen i henhold til tenkte typer eller sett av objekter eller entiteter som omtales som klasser. Klassene kan være konkrete eller abstrakte, som f.eks. Person og Adresse. Typen av kunnskap eller informasjon om disse typene av objekter, beskrives som egenskaper ved klassene. En egenskap ved klassen Person kan f.eks. være fødselsnummer eller navn. I strukturmodellen beskriver man også relasjonene mellom klassene og hvilke roller de har overfor hverandre, som f.eks. at en person kan ha en adresse.
Når man lager strukturmodeller, tar man utgangspunkt i forretningsobjektmodellen som er laget for tilsvarende domene. Forretningsobjektene og relasjonene som er definert mellom dem kan bidra til å avdekke hva som er hensiktsmessige klasser og relasjoner. Strukturmodellene skal være mest mulig uavhengige av kontekst og egne seg for gjenbruk. De skal også bidra til lik organisering av data innenfor og på tvers av interesseområder uavhengig av teknologivalg. Strukturmodellene er et utgangspunkt og virkemiddel for å sikre en felles forståelse mellom fagfolk og utviklere.
